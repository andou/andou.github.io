---
layout: recipe
title:  "Crackers integrali"
date:   2016-06-29 09:42:15 +0200
category: cucina
tags: [panificazione]
image: "/images/crackers-integrali.jpg"
imagealt: "Crackers!!!"
prep_time: "30 min + 10 min di cottura"
level: "Facile"
---
## Ingredienti

-   Farina di segale integrale
    - 200g
-   Farina integrale
    - 50g
-   Bicarbonato
    - mezzo cucchiaino da caffè
-   Olio
    - 50gr
-   Acqua
    - 90ml
-   Sale
    - un cucchiaino da caffè

## Preparazione

- Pesate le farine e mettetele in un recipiente bello largo in cui miscelarle, ad esempio un'insalatiera
- Aggiungete il sale e miscelate
- Tenendo da parte un pò dell'olio, aggiungete lentamente i liquidi (acqua e olio) assieme al composto di farina e sale girando dolcemente il tutto
- Quando le farine e i liquidi si sono un pò mischiati tra di loro aggiungete il bicarbonato, mescolate ancora un pò e poi rovesciate tutto sul tavolo in cui lavorerete l'impasto
- Lavorate l'impasto fino a che non ottenete una palla uniforme che non si attacchi né alle dita né alla superficie del tavolo; di solito in 10 minuti di olio di gomito ce la si cava
- Quando avete la palla, fatela riposare in frigo per 10/20 minuti prima di stenderla
- Dividete la palla di impasto in 5 o 6 pezzi e stendeteli separatamente con un mattarello per uno spessore di circa 2-3mm; se quando stendete l'impasto questo si appiccica al mattarello o al tavolo, va reimpastato un pochino
- Tagliate i crackers con le forme che preferite, avendo cura di bucarli con una forchetta in modo tale che non si formino rigonfiamenti
- Riponete i crackers su di una leccarda sopra della carta forno e spennellateli con l'olio che avete tenuto da parte; aggiungete a pioggia del sale, del pepe o i gusti che preferite
- Informate i crackers in forno statico a 200 gradi circa fino a che non risultano cotti, generalmente in 10 minuti si cuociono
- Lasciate raffreddare i crackers avvolti da tovaglioli di carta o carta assorbente
- Conservate i biscotti in una scatola di plastica o di latta chiusa avvolti da tovaglioli di carta o carta assorbente
