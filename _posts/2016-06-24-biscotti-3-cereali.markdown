---
layout: recipe
title:  "Biscotti ai 3 cereali"
date:   2016-06-24 10:42:15 +0200
category: cucina
tags: [dolci]
image: "/images/biscotti-3-cereali-box.jpg"
imagealt: "biscotti ai tre cereali"
meal_for: "30 biscotti"
prep_time: "30 min + 15 min di cottura"
level: "Facile"
---
## Ingredienti
Per circa 30 biscotti tondi di 4cm di diametro:

-   Farina di segale (o farro) integrale
    - 200g
-   Farina tipo "0"
    - 50g
-   Crusca di avena
    - 30g
-   Zucchero
    - 100g
-   Lievito secco
    - mezza bustina (~4g)
-   Bicarbonato
    - mezzo cucchiaino da caffè
-   Olio
    - 70ml
-   Latte
    - 70ml
-   Acqua
    - 20ml

## Note

La preparazione dei biscotti ai 3 cereali non è di per se difficile. La parte
leggermente complicata riguarda riuscire ad impastare in maniera uniforme la palla
dell'impasto. Nulla che del sano olio di gomito non sia in grado di gestire.

Non arrendetevi cedendo alla tentazione di aggiungere un uovo all'impasto!!

## Preparazione

- Pesate le farine e la crusca e mettetele in un recipiente bello largo in cui miscelarle, ad esempio un'insalatiera
- Aggiungete lo zucchero ed il lievito secco, dopodichè miscelate il tutto; non aggiungete ancora il bicarbonato
- Mescolate assieme i liquidi (latte, olio e acqua) in un recipiente a parte, non è necessario che si emulsionino
- Aggiungete lentamente i liquidi mescolati assieme al composto di farina, lievito e zucchero girando dolcemente il tutto; aggiungete lentamente mentre mescolate, cercando di non trovarvi nella situazione in cui si ha una palla di schifo e tutto il resto farinoso
- Quando le farine e i liquidi si sono un pò mischiati tra di loro aggiungete il bicarbonato, mescolate ancora un pò e poi rovesciate tutto sul tavolo in cui lavorerete l'impasto
- Lavorate l'impasto fino a che non ottenete una palla uniforme che non si attacchi né alle dita né alla superficie del tavolo; di solito in 10 minuti di olio di gomito ce la si cava
- Quando avete la palla, fatela riposare in frigo per 10/20 minuti prima di stenderla
- Dividete la palla di impasto in 5 o 6 pezzi e stendeteli separatamente con un mattarello per uno spessore di circa 6-8mm; se quando stendete l'impasto questo si appiccica al mattarello o al tavolo, va reimpastato un pochino
- Tagliate i biscotti con le formine che preferite
- Informate i biscotti distanziati tra di loro in forno statico a 200 gradi circa fino a che non risultano cotti, generalmente in 15 minuti si cuociono
- Lasciate raffreddare i biscotti avvolti da tovaglioli di carta o carta assorbente per circa 30 minuti; la carta serve anche a togliere umidità dai biscotti
- Conservate i biscotti in una scatola di plastica o di latta chiusa avvolti da tovaglioli di carta o carta assorbente
