---
layout: recipe
title:  "Budino leggero al cioccolato"
date:   2016-06-23 11:42:15 +0200
category: cucina
tags: [dolci]
imagealt: "budino"
meal_for: "6 budini"
prep_time: "20 min + 2 ore di riposo"
level: "Facile"
---
## Ingredienti

Per 6 budini

-   Latte intero o parzialmente scremato
    - 550ml
-   Dolcificante
    - 2 bustine (~16g)
-   Colla di pesce
    - un foglio (~6g)
-   Maizena
    - 30g
-   Cacao magro in polvere
    - un cucchiaino da caffè (~10g)
-   Vaniglia
    - mezza boccetta

## Note

La preparazione di questi budini è molto semplice e risultano molto leggeri e con
poche calorie. L'aggiunta del cacao magro in polvere è opzionale e potete realizzarli
tranquillamente anche senza. A mio avviso aggiungerlo inficia in minima parte sull'apporto
calorico e di zuccheri ma garantisce ai vostri budini una marcia in più.

Come stampi per i budini potete utilizzare dei bicchieri da tavola ma in commercio
ci sono un sacco di stampi anche lavabili e riutilizzabili. Ricordatevi sempre di
coprire i budini quando li riponete in frigo per evitare che acquistino odori o gusti
indesiderati.

## Preparazione

- Mettete in ammollo il foglio di colla di pesce; generalmente sono sufficienti 10 minuti
- Versate in un pentolino 400 ml circa di latte e, quando si sarà scaldato, aggiungete la vaniglia per aromatizzare; scaldate per circa 5 minuti a fiamma dolce
- In una ciotola, versate il latte freddo rimanente e, con un frustino, scioglietevi l’amido di mais
- Unite i due liquidi nel pentolino e accendete il fuoco a fiamma dolce, aggiungete il dolcificante e, quando il composto si sarà scaldato, aggiungete in cacao in polvere avendo cura di mescolare continuamente
- Fate in modo che il cacao si amalgami bene con il composto, evitando che formi grumi e, nel caso, risolvendoli
- Portate a bollore avendo cura di mantenere una fiamma dolce
- Raggiunto il bollore spegnete il fuoco ed unite i fogli di colla di pesce dopo averli strizzati dall'acqua di ammollo
- Mescolate fino a che la colla di pesce non si è distribuita uniformemente all'interno del composto
- Distribuite il budino negli stampi e lasciate raffreddare in frigo per almeno due ore
- Sformate i budini dagli stampi rovesciandoli delicatamente sul piatto
